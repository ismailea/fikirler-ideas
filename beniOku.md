# fikirler-ideas
İletişim aracı olarak sesleri duymak için kulağımızı kullanıyoruz, mesajlarımızı gözlerimizle okuyoruz, telefona bildirim geldiğinde titreşim motorları derimizi hissettirerek dokunma duyumuzu kullanıyoruz. Ama hiç burnumuzu kullanmıyoruz. Aslında burnumuzu da kullanabiliriz.
Yapılması istenen bu projede, burun deliklerine hava borusu bağlayıp, hava borusu bir tane hava üfleyici makineye (hava kompresörü) bağlanıp, morse kodu ile kompresörün vereceği havanın şiddeti ve aralığı açık kaynak kodlu bir metini morse koduna çevirici ile ve bu bilgisayar yazılımının iletişimde olacağı bir mikrodenetleyici yazılımı ile gerçekleştirilmesi planlanmaktadır.
Burundaki hava deliklerinin çalışması sırayla yapıldığı ve insandan insana değiştiği için burun deliklerine aynı boru T bağlantısıyla bağlanacaktır.
morse kodu yazılımı için github'da bulunan "text to morse code" isimli bir python kodundan yararlanılması düşünülmektedir.
Mikrodenetleyici olarak elde bulunan bir tane STM32 geliştirme kartı yada Arduino Uno/nano yada öğrenilmesi planlanan Atmega entegrelerinden birisi ile yapılması düşünülmektedir.
